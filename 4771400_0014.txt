-v1—

excusarem, vix opus videbatur. Omnem enim antiquitatis scientiam, sive ad res belli domi-
que gestas omnesque et publicas et privatas antiquorum hominum rationes cognoscendas
sive ad veterum po'e‘tarum aliorumque delectandi docendive magistrorum artem perspicien-
dam sive ad ipsa artificum qui proprie vocari solent opera percensenda pertineat, unum
habere certum fundamentum in veterum monumentorum litteris conceptorum justa accura-
taque interpretatione {positum, quae interpretatio sejungi nequeat a corruptorum mutila-
torumve locorum inquisitione et emendatione, id cum omnium peritorum consensu
comprobetur, nos quoque huic administrando conventui a Vobis ipsis praefecti omne
tulisse punctum nobis visi sumus, si unitae geminarum harum disciplinarum tractationi
certam communis nostri conventus sectionem critico-exegeticam barbaro sane no-
mine insignitam destinavissemus. Cui sectioni ne in novo exemplo disputandi materia deesset,
eo magis mihi ipsi concilii nostri praesidi curandum videbatur, cum amborum, qnos con-
ventus Hannoverae habitus mihi addidit exoptatissimus, adjutorum prior, archaelogiae in
universitate nostra professor, duo artis opera in his ipsis regionibus inventa imaginibus
solis lucisque ope expressis proponenda commentarioque ad veterum religionem spectante illu-
stranda sibi sumpsisset, posterior vero, Lycei nostri rector, quominus ipse scriberet valetu-
’ dine impeditus dissertationem Vobis offerre constituisset a collegarum uno, quem et ipsum
mihi conjunctissimum esse gaudeo, de Aristophanis Avium consilio et indole conscriptam.
Ita sane hoc quidem pacifico Tricarano haud inficeto repraesentari videbatur ipsa illa
arctissima conjunctio, quam quaestionibus de veterum arte cum in statuariis pictoriisque
operibus tum in carminibus orationibusque conspicua instituendis cum ipsorum auctorum
scriptis et rite explicandis et recte emendandis necessario intercedere modo indicavimus.
Hanc ipsam vero necessitatem non sine quodam litterarum nostrarum detrimento neglegi
adhuc interdum videmus ita, ut, dum severioribus philologis unum opus est singula scripto-
rum verba rimari interpretari emendare, elegantiores qui sese jactare solent homines de
antiquorum poetarum artificumque sollertia consiliis virtutibus „ampullas et sesquipedalia
verba“ profundant suam quidem non solum suique similium sed etiam irrisorum in delecta-
tionem, neminem tamen, qui sobrii sit judicii, quidquam sani edocturi. Hoc igitur quasi
Hermeneutices Criticesque cum Aesthetica atque Historia foedus speramus fore ut in dies
firmius colligetur latiusque extendatur!

Jam perlustranti mihi criticorum, quae forte in manibus erant, conaminum seriem primo
loco quasi ultro offerri videbatur bibliothecae nostrae Palatinae antiquitus celeberrimae cod ex
manu scriptus numero 43 signatus, qui inter alia scripta etiam notissimum Musaei
de Herus et Leandri amoribus carmen continet. Quem codicem cum instituta nuper

