Viris
amplissimis eruditissimis gravissimis
Heidelbergam convenientibus

Arminius Koechly
S.

Circumspicienti mihi diuque deliberanti, quid potissimum materiae hoc libello saluta-
torio tractandum sumerem, res ad dubitationem primum, deinde ad sollicitudinem, postremo
ad desperationem recidit. Quo saepius enim et intentius ἐν μακρῷ χρόνῳ νυκτὸς διηγρύ-

nimis inferius et tot tamque diversarum scientiarum eminentissimis cultoribus pariter accep-
tum et aliquo modo cum nostrae urbis natura aut rationibus conjunctum nec a meis ipsius
laboribus cum ab initio litterariae vitae electis tum in hoc ipso nostrae universitatis munere
susceptis alienum esset, eo certius in ea postremo sententia subsistendum mihi cognovi, ut
unum atque singulare, quod ab omnibus partibus meae voluntati responderet, argumentum
nec in curta studiorum meorum supellectile omnino inveniri nec exili ingenii mei medio-
critate rite exornari posse censerem. Ita cum quotidie magis magisque illud Solonis πᾶσιν
ἁδεῖν χαλεπόν intellegerem in mea conditione ita valere, ut omnibus aut uno modo aut
pariter aut omnino placendi spes mihi prorsus deponenda esset, certe, ut quam plurimis
aliqua certe ex parte placerem, illud dividendi consilium, quod imperaturis atque
magnas res sibi subjectus-is dari solet, in modestum meum statum ita transferendum putavi,
ut ex criticis, quas aut olim aut nuper institui, exercitationibus varia Vobis
proponerem Vestroque judicio subjicerem specimina. Ita autem hujus libelli argumentum
si tantummodo in antiquorum scriptorum locis dijudicandis atque emendandis versaretur —
quod genus scribendi sane haud ignoro quibusdam displicere antiquitatis quasi summa tan-
tam amoenissimaque cacumina supergredientibus —‚ id ut multis verbis aut defenderem aut

