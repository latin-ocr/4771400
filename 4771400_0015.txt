—VH—

collatione invenissem non solum aliquot bonis lectionibus partim ignotis excellere sed etiam
duos integros versus a nemine dum aut respectos aut receptos offerre omninoque Musaeo
recensendo haud contemnendum praebere instrumentum, ejus codicis ope si carminis illius
verba, qualia a novissimo, qui quidem in censum venire potest, editore F rancis co Pa s so-
vio ante hos LV. annos constituta sunt, denuo in examen vocarem, gratum non solum Graecae
poeseos amatoribus sed etiam caeteris hujus conventus sociis id me facturum putabam.
Carmen ipsum enim quamquam a saeculi vitiis atque inani Nonnianae scholae tumore haud
liberum dulcissimum tamen vivosque ardentissimi amoris furores spirans ultimam emorien-
tis Graecarum litterarum horti rosam haud inepte dixeris, neque id Schillerum nostrum
latuit semper ἐς τὸ καλὸν ἐκ τοῦ καλοῦ ἐνεγκεῖν solitum, cum Graecum florem non tam
decerperet depingendo imitandum quam quasi cum ipsis radiculis exemptum Germanicae
po‘eseos areae insereret. Passovius autem, cujus recensio in editionibus post eum publicatis
paucissimis mutatis repetita est, doctissime quidem et de nobilissimo illo Musaeo Attico et de
caeteris ejusdem nominis obscuris hominibus disseruit, ipsum etiam carmen eleganter vernacula
interpretatione expressit, singula tamen verba nec constanter nec satis perite recensuit, ita
ut nec antiquarum editionum subsidia exhauriret nec codicis Gothani cujusdam lectionibus,
quas p. 166 sq. excerptas dedit, ubi debebat uteretur. Est ille sane mediocriS, sed poterat
tamen ex eo, alia ut silentio transmittam, v. 56 χαρίεσσαν v. 95 κάλλοςι v. 193 ἦνεμόφω·
νος Passovius recipere.

Multo melior est, quamquam non multum primo fronte promittit, „cod ex 43 P ala ti—
nus“ chartaceus, qui saeculo quinto decimo eadem Neograeci cujusdam manu solitis ductibus
exaratus inter Theodori Prodromi carmina aliaque varii argumenti scripta*) post
Pseudophocylidea‚ quae Φωκυλλίδου (sici) πόιησις ὠφέλιμος inscribuntur,
inde a fol. 85³ usque ad f01.88b Μουσαίου γραμματικοῦ τὰ καθ’ Ἡρῶ καὶ
Λέανό ρο ν continet. Eo praestantiores libros inveniri posse non dubito, inventum iri
spero, omnium autem, quotquot Musaei codices adhuc innotuerunt— plures autem etiamnunc in
bibliothecarum latebris delitescere videntur —, cum nullus dum ea, qua par est, diligentia
collatus sit, novae Musaei recensionis primum fundamentum jecisse mihi videor, si Palatinum
nostrum quam accuratissime perlustravero. Id jam agamusl

Ut igitur a minimis rebus ut minime neglegendis ita non tanti, quanti hodie sere
solent, aestimandis initium faciamus, primum leges nonnullas a Nonno propositas etiam
apud Musaeum valere e codice patet. Ita cum illo contra priorum epicorum usum etiam

*J Vide ea enumerata in libro, qui inscribitur: „Geschiohte der Bildung, Beraubung und Ver-
niohtung der alten Heidelbergischen Buchersammlungen — von Friedr. Wilken. Heidelb. 1817.“ p. 276 sq.

